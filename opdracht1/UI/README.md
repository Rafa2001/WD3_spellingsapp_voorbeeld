# spellingapplicatie opdracht 1

## opdracht

In dit project maak je een applicatie voor leerlingen om spellingsregels te oefenen. Tijdens deze opdracht bereidt je de user interface van de applicatie voor.

 1. kies een template.
 2. pas de template aan met behulp van de Inspector en maak hier een screenshot van. (3x)
 3. maak een lijnentekening van de hoofdlayout, op basis van het screenshot. (2x)

De laatste twee stappen voer je twee keer uit: één keer voor de startpagina van je applicatie, één keer voor de oefeningenpagina van je applicatie.

**VOORDAT JE AAN DEZE STAPPEN BEGINT, LEES JE BEST EERST GRONDIG DE BESCHRIJVING VAN DE APPLICATIE**. (Je kan deze terugvinden in het README.md bestand in de hoofdmap)

**TIP**: Probeer Duolingo of Memrise eens uit, voordat je een template kiest. Probeer vervolgens een template waarmee je denkt dit soort applicaties ook te kunnen creëren.

### 1. Kies een template

Je kiest een template voor de UI van je applicatie. Deze template moet een template zijn die aan volgende voorwaarden voldoet:

 - het is een template uit [deze lijst met templates](https://www.w3schools.com/w3css/w3css_templates.asp)
 - je hebt de template nog niet gebruikt in een vorig project

Wanneer je je template hebt gekozen klik je op de 'demo' knop die bij elke template vermeld staat. **Kopieer en plak de URL van de demo website onderaan dit document op de aangewezen plaats**.

### 2. Pas de template aan

Ga naar de webpagina van je gekozen template en open de inspector (rechtsklik -> inspecteren). In het tabblad 'elements' kan je de HTML code en inhoud wijzigen.

Wijzig de inhoud van de pagina zodanig dat je enkel de elementen overhoudt die je nodig hebt voor jouw applicatie. Je mag hiervoor elementen verwijderen of kopieren/plakken, de inhoud van elementen wijzigen en de afbeeldingen en icons wijzigen. Probeer dit te doen *zonder* CSS aanpassingen te doen.

**opgepast!** Als je je pagina ververst gaan je wijzigingen verloren!

Maak een screenshot van je aangepaste template en voeg deze toe aan de 'images' map. **Toon de screenshot onderaan dit document op de aangewezen plaats**. 

Je doet dit **3 keer**: één keer voor de startpagina, twee keer voor de oefeningenpagina. Voor de oefeningenpagina moet er een voorbeeld getoond worden met een meerkeuze-oefening en een invul-oefening, waarbij de hoofdlayout hetzelfde blijft.

### 3. Maak een lijnentekening

Gebruik de screenshot uit stap 2 om de hoofdlayout van je website te bepalen. Maak hiervoor een lijnentekening. Toon op de lijnentekening ook welke rijen/kolommen gemaakt zullen worden met CSS Grid. 

**Toon de lijnentekening onderaan dit document op de aangewezen plaats**. 

## Mijn UI

Vul hieronder de nodige gegevens aan. Gebruik voor de afbeeldingen een relatief pad.

### Mijn gekozen template

<a href="https://www.w3schools.com/w3css/tryw3css_templates_cafe.htm">template: The Café</a>

### Screenshot

<img src="images/#">

### Lijnentekening

<img src="images/#">
